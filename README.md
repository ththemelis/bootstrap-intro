# Σχεδίαση ιστοσελίδων με την Bootstrap

## Τί είναι το Bootstrap

Αν και η CSS3 μας παρέχει τα εργαλεία (Flexbox, CSS Grid) για να δημιουργούμε ιστοσελίδες η οποίες προβάλλονται σωστά σε μικρές και μεγάλες οθόνες, υπάρχουν και άλλες λύσεις για αυτό τον σκοπό. Ένα παράδειγμα είναι η [Bootstrap](https://getbootstrap.com), η οποία είναι μια βιβλιοθήκη (framework) η οποία μας βοηθάει να δημιουργήσουμε, με ευκολία, προσαρμόσιμες (responsive) ιστοσελίδες. Βασικά, μας προσφέρει ένα σύστημα πλέγματος (grid) το οποίο προσαρμόζεται σε διάφορα μεγέθη οθόνης καθώς και έτοιμα γραφικά στοιχεία (components).

## Ενσωμάτωση της Bootstrap

Η βιβλιοθήκη Bootstrap αποτελείται από αρχεία CSS και Javascript. Για να την χρησιμοποιήσουμε, θα πρέπει να την ενσωματώσουμε στην ιστοσελίδα που θέλουμε να δημιουργήσουμε, με έναν από τους παρακάτω τρόπους.

### 1ος τρόπος

Με χρήση CDN (Content Delivery Network), ενσωματώνοντας τον κατάλληλο σύνδεσμο μέσα στην ετικέτα head. Το σύνδεσμο θα τον βρούμε στη διεύθυνση της [τεκμηρίωση](https://getbootstrap.com/docs/5.3/getting-started/download/) της Bootstrap.

### 2ος τρόπος

Να κατεβάσουμε την διανομή και να αποθηκεύσουμε τα αρχεία στο φάκελο του ιστοτόπου μας. Τον σύνδεσμο για να κατεβάσουμε την διανομή θα τον βρούμε στην [τεκμηρίωση](https://getbootstrap.com/docs/5.3/getting-started/download/) της Bootstrap.

### 3ος τρόπος

Να χρησιμοποιήσουμε τον διαχειριστή πακέτων NPM (Node Package Manager).

## Το πλέγμα (grid) της Bootstrap

Το πλέγμα της Bootstrap είναι ένα πλέγμα το οποίο αποτελείται από 12 στήλες (Άρα, μπορούμε να χωρίσουμε την οθόνη (ιστοσελίδα) 12 στήλες μεταβλητού πλάτους). Για να χρησιμοποιήσουμε το πλέγμα της Bootstrap, θα πρέπει να ορίσουμε ένα div με μία από τις παρακάτω κλάσεις:

|Κλάση|Λειτουργία|
|-----|----------|
|.container|Container σταθερού πλάτους (τίθεται μέγιστο πλάτος σε κάθε ένα breakpoint)|
|.container-fluid|Container πλήρους πλάτους|
|.container-{breakpoint}|Container με πλήρες πλάτος μέχρι το ορισμένο breakpoint|

Στη θέση του breakpoint μπορούμε να χρησιμοποιήσουμε κάποιο από τα παρακάτω:
|Breakpoint|Διάσταση|
|----------|--------|
|          |<576px  |
|sm        |>=576px |
|md        |>=768px |
|lg        |>=992px |
|xl        |>=1200  |

Στο παρακάτω παράδειγμα

```
<div class="container">
    <div class="row">
        <div class="col">Μια στήλη</div>
    </div>
</div>
```
το πλάτος του container αλλάζει μέγεθος όσο μεγαλώνει η διαθέσιμη περιοχή. Δηλαδή, όταν το διαθέσιμο εύρος γίνει ίσο ή μεγαλύτερο από 768px, τότε το grid θα πάρει τη
διάσταση md, η οποία είναι 720px σύμφωνα με την τεκμηρίωση της Bootstrap. Θα παραμείνει σε αυτό το
μέγεθος για όσο η διάσταση του παραθύρου προβολής είναι μικρότερη από 992px. Είναι πολύ βολικό να
αναφερόμαστε σε αυτά τα βήματα με τις συντομογραφίες τους (sm, md, lg, xl, xxl) και όχι με τις αριθμητικές
τιμές τους. 